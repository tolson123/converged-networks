#Co to jest NAS?

NAS to sieciowy serwer plików (Network Attached Storage), który umożliwia przechowywanie i uzyskiwanie dostępu do danych, które się na nim znajdują ze scentralizowanej lokalizacji przez upoważnionych użytkowników sieciowych oraz zróżnicowanych klientów. Zatem jest to urządzenie pamięci masowej podłączone do sieci.
Główny cel?  	Dzielenie się plikami.
##Co nam oferuje?

1.	Wszystkie pliki w jednym miejscu:
Nie ma już potrzeby, aby za każdym razem przeszukiwać pliki i foldery w poszukiwaniu potrzebnego dokumentu, filmu czy zdjęcia. Teraz wszystkie znajdują się w jednym miejscu, do którego masz dostęp z poziomu komputera, telefonu czy tabletu.
2.	Tworzenie kopii zapasowych:
Kopia zapasowa systemu? Plików? Znów zapomniałeś?
NAS pozwala na zaplanowanie zadań w taki sposób, abyś nie musiał o niej pamiętać, gdyż dzięki odpowiedniemu harmonogramowi będzie ją wykonywał w czasie rzeczywistym.
3.	Udostępnianie plików:
Teraz będąc poza swoim domem lub miejscem pracy będziesz mógł skorzystać z plików, których potrzebujesz. Serwer FTP, twoja prywatna chmura zapewnią Ci do nich dostęp, a odpowiednie aplikacje sprawią, że będzie to prostsze niż myślisz.
4.	Ochrona danych:
Serwery mają mechanizmy zabezpieczeń, takie jak weryfikacja dwuetapowa, szyfrowanie woluminów i folderów udostępnionych, a także natychmiastowe powiadomienia wysyłane do urządzeń mobilnych. Jeśli chodzi o dane, to przed ich utratą bezpieczeństwo zapewnia odpowiednio skonfigurowana macierz RAID.
5.	Domowe centrum multimedialne:
Domowe centrum rozrywki – zatem możemy strumieniować treści audio oraz wideo do odpowiednich urządzeń takich jak Smart TV wykorzystując standard DLNA i skupić się na rozrywce, a nie na szukaniu płyt z ulubionym filmem.
6.	Udostępnianie plików na różne platformy:
Dzięki użyciu protokołów SMB/CIFS, NFS i AFP mamy możliwość uzyskania dostępu do plików przy użyciu urządzeń z systemami Windows®, Mac®, Linux®/UNIX®, Android™ i iOS®.
7.	Synchronizacja plików i dokumentów:
W ciągu kilku sekund możemy zsynchronizować pliki między urządzeniami, a także usprawnić pracę zespołu dzięki synchronizacji folderów współdzielonych.
8.	Monitoring – Inteligentny dom:
Serwera można używać jako profesjonalnego systemu NVR do monitorowania w czasie rzeczywistym, nagrywania, odtwarzania i inteligentnego zarządzania.
9.	Wirtualizacja:
- mamy możliwość tworzenia maszyn wirtualnych z różnymi systemami operacyjnym
- posiadamy dostęp do danych i otwierania plików bezpośrednio przez aplikacje    zainstalowane na maszynach wirtualnych 
- wszystkie operacje są wykonywane na serwerze NAS, co minimalizuje ryzyko wycieku danych i oszczędza przepustowość sieci.
10.	Plug-iny:
Od antywirusów, przez Drupala, Joomla, Magento, Perl, phpBB, Plex Media Server aż po Ruby i Pythona. NAS może być platformą dla sklepu internetowego, forum strony internetowej, serwerem FTP, poczty i druku. Można zainstalować na nim CRM lub system zarządzania kursami w szkole językowej. Możliwości są ogromne, a nic nie stoi na przeszkodzie, by napisać i zainstalować własny plug-in.

##Rodzaje serwerów plikowych:

-	Dedykowane urządzenie NAS wraz z odpowiednio przygotowanym panelem pozwalającym na zarządzenie serwerem plikowym
-	Routery pozwalające na podpięciu urządzeń pod porty USB pełniące funkcje NAS
-	Komputer (stary PC ) lub specjalnie do tego celu złożony sprzęt wyposażony w oprogramowanie FreeNAS lub NAS4Free umożlwiający konfigurację sprzętu według własnych upodobań oraz jego możliwości

 ![](http://91.90.162.78/GRAFA/serwery-NAS.pl/general/for-home.jpg)
 

##Jaki NAS wybrać?

Wszystko zależy od celu do jakiego zamierzamy wykorzystać ten sprzęt. Jeśli zależy nam na możliwościach,  ale także na prostocie w konfigurowaniu sprzętu to powinniśmy skorzystać z dedykowanych do tego urządzeń. Firmy QNAP czy Synology oferują bogaty wachlarz produktów zarówno dla domu jak i firmy.
Jeśli jednak jesteśmy zaawansowanymi użytkownikami i sami w pełni chcemy zbudować od podstaw taki sprzęt to nic nie stoi nam na przeszkodzie, począwszy od konfiguracji sprzętowej po instalację oprogramowania specjalnie do tego przeznaczonego.

##Dla kogo serwer NAS?

Jeśli:
-	mamy rozbudowaną sieć domową, a w niej komputery, notebooki, tablety czy smartfony (więcej niż 2 urządzenia),
-	wymieniamy duże ilości danych w sieci lokalnej,
-	gromadzimy duże ilości danych,
-	chcemy zadbać o bezpieczeństwo danych,
-	chcemy magazynować dane w scentralizowanym miejscu (łatwość obsługi i zarządzania),
-	chcemy tworzyć kopie zapasowe komputerów domowych,
-	chcemy mieć szybki dostęp do danych w sieci lokalnej,
-	szukamy cichego i energooszczędnego magazynu na dane,
-	chcemy wykorzystać zasoby serwera łącząc się spoza sieci LAN,

to NAS jest właśnie dla Ciebie!

##Jakie cechy powinien mieć serwer NAS?

-	co najmniej 2 zatoki na dyski (elastyczne dostosowanie powierzchni i możliwość zwiększenia zabezpieczenia przed awarią)
-	praca w trybie RAID
-	dodatkowe porty USB do podłączenia dysków zewnętrznych lub drukarek
-	obsługa wielu protokołów sieciowych
-	mechanizmy kopii zapasowych dla rożnych systemów operacyjnych
-	dodatkowe aplikacje rozszerzające możliwości
-	administracja i dostęp do zasobów serwera z poziomu aplikacji mobilnych
-	obsługa w języku polskim


###Źródła:
-	[gadzetomania.pl] (https://gadzetomania.pl/3878,dyski-sieciowe-nas-i-kopie-zapasowe-czyli-na-czym-i-jak-zrobic-backup-poradnik,all)
-	[qnap.com] (https://www.qnap.com/solution/7-reasons-why-nas/pl-pl/index.php)
-	[segeate.com] (https://www.seagate.com/pl/pl/tech-insights/what-is-nas-master-ti/)
-	[spiderweb.pl] (https://www.spidersweb.pl/2015/02/raspberry-pi-nas.html)


